<h2>Historia ośrodka w Warszawie</h2>
<img class="left" src="images/stupa2.jpg">
<p>Buddyjski Ośrodek Medytacyjny w&nbsp;Warszawie to jeden z&nbsp;siedmiuset świeckich ośrodków Diamentowej Drogi na świecie. Został założony przez <span style="color:#d20025">Lamę Ole Nydahla</span> i&nbsp;jego żoną <span style="color:#d20025">Hannah</span>, a&nbsp;znajduje się pod duchową opieką <span style="color:#d20025">XVII Karmapy Taje Dordże</span> - zwierzchnika szkoły Karma Kagyu (jednej z&nbsp;czterech głównych szkół buddyzmu tybetańskiego).</p><hr>

<p>Pod koniec lat 60. zeszłego wieku Ole Nydahl i&nbsp;jego żona Hannah, podczas podróży do&nbsp;Indii i&nbsp;Nepalu, poznali największego mistrza medytacji swoich czasów, XVI Karmapę Rangdziung Rigpe Dordże i&nbsp;zostali jego uczniami. Po kilku latach, na jego prośbę, zaczęli przekazywać nauki Diamentowej Drogi i&nbsp;zakładać ośrodki w&nbsp;całej Europie, obu Amerykach, Rosji, a&nbsp;później Australii, Nowej Zelandii, Afryce Południowej, Japonii, Hong-Kongu, Nepalu i&nbsp;Izraelu. Od tamtej pory założyli ponad 700 świeckich ośrodków, w&nbsp;tym kilkadziesiąt w&nbsp;Polsce.</p><hr>
 <img class="right" src="images/stupa.jpg">
<p>Ośrodki Diamentowej Drogi to miejsca, w&nbsp;których świeccy buddyści spotykają się na wspólnych medytacjach, wykonują indywidualną praktykę oraz biorą udział w wykładach i&nbsp;kursach medytacyjnych. Zarówno wykłady, jak i&nbsp;medytacje odbywają się w&nbsp;ojczystych językach i&nbsp;w&nbsp;odpowiednim do naszej kultury stylu. Mogą w&nbsp;nich brać udział zarówno osoby początkujące, jak i&nbsp;bardziej doświadczone. Ośrodki współtworzą wszyscy praktykujący na&nbsp;zasadach wolontariatu.</p>

 