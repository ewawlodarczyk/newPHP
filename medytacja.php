<h2>Medytacja i nauki</h2>
<img class="right" src="images/budda4.jpg">
<p>Nauki Buddy są jak diament – mimo że jest przejrzysty i&nbsp;niezniszczalny, przyjmuje kolor tła, na&nbsp;którym został umieszczony. Sposób przekazywania nauk Buddy bardzo się zmienił po przeniesieniu z&nbsp;Indii do&nbsp;Tybetu, również teraz przyjmuje formę odpowiednią dla wykształconych i&nbsp;niezależnych ludzi Zachodu. A&nbsp;to oznacza ścieżkę ludzi świeckich.</p><hr>
<p>Medytacja buddyjska to precyzyjna metoda pracy z&nbsp;umysłem. Uspokaja umysł i&nbsp;uniezależnia go od zmieniających się nieustannie warunków. Celem medytacji jest uwolnienie umysłu od wszelkich słabości i&nbsp;ograniczeń oraz rozwinięcie w pełni wszystkich jego doskonałych właściwości, szczególnie nieustraszonej mądrości, spontanicznej radości i&nbsp;aktywnego współczucia.</p><hr>
<img class="left" src="images/budda3.jpg">
<p>Medytacje Diamentowej Drogi działają na zasadzie identyfikacji z&nbsp;doskonałymi właściwościami umysłu, z&nbsp;którymi łączymy się poprzez symboliczne, oświecone formy, lub za pomocą głębokiej koncentracji i&nbsp;obserwacji wewnętrznych stanów i&nbsp;samego umysłu, który je przeżywa. W&nbsp;medytacje Diamentowej Drogi angażujemy zarówno ciało, mowę, jak i&nbsp;umysł. Regularna praktyka sprawia, że w&nbsp;coraz większym stopniu wszystko, co się wydarza, jest przeżywane jako świeże i&nbsp;interesujące, a&nbsp;działanie dla dobra innych staje się naturalne i&nbsp;spontaniczne.</p><hr>
<p><span style="color:#d20025">Wspólne medytacje</span><br>
W&nbsp;naszych ośrodkach kilka razy w&nbsp;tygodniu organizujemy wspólne medytacje. Może wziąć w&nbsp;nich udział każdy. Medytacja trwa zwykle około pół godziny i&nbsp;nie wymaga żadnych przygotowań. Jest bezpłatna i&nbsp;prowadzona w języku polskim.</p>

<audio controls>
  
    <source src="ommani.mp3" type="audio/mpeg">
Your browser does not support the audio element.
</audio>