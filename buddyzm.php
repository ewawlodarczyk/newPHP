<h2>Historia buddyzmu</h2>
<img class="left" src="images/budda1.jpg">
<p>Buddyzm to nauki o&nbsp;naturze umysłu pochodzące od historycznego Buddy Siakjamuniego, który żył i&nbsp;nauczał ponad dwa i&nbsp;pół tysiąca lat temu w północnych Indiach. Celem praktyki buddyjskiej jest osiągnięcie całkowitego urzeczywistnienia potencjału umysłu i&nbsp;doświadczenie trwałego szczęścia – oświecenia. Każdy może je urzeczywistnić, dlatego buddyzm nazywany jest religią doświadczenia. W&nbsp;buddyzmie istnieje wiele tradycji, szkół i&nbsp;stylów praktyki. <span style="color:#d20025">Diamentowa Droga linii Karma Kagyu</span> to najbardziej porywający obszar buddyjskich nauk, idealny dla niezależnych, pełnych radości ludzi. </p><hr>
<p>Pierwszy polski ośrodek buddyzmu Diamentowej Drogi powstał w&nbsp;Krakowie w&nbsp;1976 roku. Od tego czasu buddyzm w naszym kraju rozwija się dynamicznie. Dziś nasze ośrodki i&nbsp;grupy znajdują się prawie w&nbsp;każdym mieście w&nbsp;Polsce.  
Wszyscy zainteresowani buddyzmem Diamentowej Drogi spotykają się w&nbsp;nich na&nbsp;wspólnych medytacjach lub podczas wykładów nauczycieli buddyjskich. </p><hr>
<img class="right" src="images/budda2.jpg">
<p>W&nbsp;wielu ośrodkach odbywają się również zajęcia dotyczące buddyzmu dla uczniów liceów i&nbsp;gimnazjów, prowadzone w&nbsp;ramach lekcji etyki. Podstawową praktyką wykonywaną w&nbsp;ośrodkach jest medytacja Trzech Świateł, ułożona i&nbsp;przekazana przez <span style="color:#d20025">XVI Karmapę Rangdziung Rigpe Dordże</span> specjalnie dla ludzi Zachodu.</p>
<p>Medytacje odbywają się regularnie kilka razy w&nbsp;tygodniu, są prowadzone po polsku i&nbsp;trwają około trzydziestu minut. Każdy, nieodpłatnie, może wziąć w&nbsp;nich udział. Nie wymagają specjalnych przygotowań.</p>

